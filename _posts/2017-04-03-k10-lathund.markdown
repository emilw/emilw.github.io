---
author: emilw
date: 2017-04-03 10:00:00+00:00
slug: k10-lathund
title: K10 Lathund
wordpress_id: 99
categories:
- Tips
---

# K10 lathund
Eftersom det känns som man börjar om varje år när deklarationen kommer så tänkte jag skriva ner manövern för hur man deklarerar en K10. Har även haft min första försäljning vilket gjorde det ännu j*vligare än tidigare år.

## Referenser
- [Hjälp blankett](https://www.skatteverket.se/foretagochorganisationer/sjalvservice/blanketterbroschyrer/broschyrer/info/292.4.39f16f103821c58f680007349.html)
- Diskussioner med skatteverket

## Arbetsexempel
Exempelinnehavet nedan används i deklarationsexemplet:

| Aktivitet | År | Antal aktier | Anskaffning/Försäljningssvärde | Köp/Sälj värde |
| --- | --- | ----- | ---- | --- |
| Köp | 2014 | 10 | 1000 | 10 000 |
| Köp | 2015 | 20 | 2000 | 40 000 |
| Sälj | 2016 | 10 | 2000 | 20 000 |

## Deklaration för 2016

## Allmänna uppgifter

Det här är väl den enklaste delen, här fyller man mer eller mindre i informationen från två år tillbaka, alltså för deklarationen för 2016 så ska man fylla i informationen för 2015.

- Ägda aktier, få utdrag ur aktiebok från bolaget eller så loggar man det själv.
- Antalet totala andelar, om nyemission har gjorts så kan denna skilja sig från året innan annars inte. Be om ett utdrag från bolaget för att få totalt antal andelar som finns i bolaget.
- Välj huvud regel om du är aktiv och plockar ut "riktig" lön ur bolaget.

Här fyller vi utifrån vårat exempel i:
- Antalet aktier under 2015 = 30

## Huvudregeln

### 2.1(Omkostnads belopp)
Omkostnadsbeloppet är det belopp som man köpte aktierna för och en procentsats(antar att det är någon statslåneränta eller liknande).
Beloppet som räknas fram här är det man får lägga till i sitt gränsbelopp inför nästa år.

I vårat exempel ovan för 2016 års deklaration får vi: (10 000 + 40 000) * 9,65% = 4825.
Det är alltså 4825 kr som läggs till det redan sparade gränsvärdet från föregående år.

### 2.5(Vid försäljning)
Här beräknas den del av gränsbeloppet som ska användas vid försäljning. Här räknade jag först med vinsten, alltså mellan sålt och ej sålt. Men det visade sig att man ska ta den procentuella andel av aktierna som man har sålt och mulitplicera den med det totala gränsvärdet.

I vårat exempel blir det om vi låtsas att vi har 12 000 i gränsvärde sedan tidigare följande:

Totalt 30 aktier, vi säljer 10 av dem 2016 vilket ger att vi säljer 30%(1/3) av aktierna. Detta medför att vi får ta del av 12 000 * 0,3 = 3600 kr från gränsvärdet, alltså är det 3600 kr som kommer att få plockas ut för 20 procents skatt istället för inkomst skatt.

Hela beräkningen:

Snittpriset på aktien vid anskaffning: (10 000 + 40 000)/30 = 1666,7

Sålda aktiernas värde vid anskaffning: 1666,7 * 10 st = 16 667 kr

Försäljningspris: 10 st  * 2000 = 20 000 kr

Vinsten är: 20 000 - 16 667 = 3 333 kr

Del av gränsbelopp att ta bort: 3600 kr

2.5 ska alltså fyllas i med 3600 kr

## Avyttring av aktier/andelar i fåmansföretag

### 3.1(Ersättning...)
Ange totala summan på sålda aktier.

I vårat exempel 20 000.

### 3.2(Verkligt omkostnadsbelopp)
Ange vad värdet var vid inköp. Måste kolla om man även här ska räkna med räntan eller om det bara är inköpspriset.

I vårat exempel 16 667.

### 3.3 (Vinst)
Vinsten blir 20 000 - 16 667 = 3 333

### 3.6 (Omkostnadsbelopp)
Samma som anskaffningspriset(3.2).

I vårat exempel 16 667.

### 3.7b(Ingen utdelning)
Här förs beloppet in från 2.5, alltså från huvudregeln.

I vårat exempel 3 600

### 3.12(Belopp att skatta för)
För att skatten ska blir rätt så tar man vinsten gånger 2/3 och sen i skatteberäkningen så tar man 30% på den. Det betyder att slutsumman ändock blir 20%. Detta gäller såklart bara där man har ett utdelningsutrymme/gränsbelopp som täcker hela beloppet.

I vårat exempel täcks allt av gränsvärdet/sparat utdelningsutrymme eftersom:

3 333 är mindre än 3 600.

3600*(2/3) = 2400 * 0,3 = 720 kr i skatt
Eller
3600*0,2 = 720

20% är kapitalskatt och vi kan köra 20% på allt eftersom vi är under utdelningsutrymmet.

*Skatt att betala är alltså 720 kr.*

## När utdelningsutrymmet inte räcker
Här har jag inte någon erfarenhet än...
